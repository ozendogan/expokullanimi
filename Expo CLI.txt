EXPO-CLI Kurulum React-Native Uygulamasını Gerçek Bir Cihaz İle Test

1. Öncelikle expo-cli tool bilgisayarımıza indirmek için terminalimizde "npm install -g expo-cli" komutunu çalıştırıyoruz.

2. Projemizi oluşturmak istediğimiz klasöre(Windows bilgisayarlarda bunu C sürücüsünde yapmak daha sorunsuz olacaktır.) terminalden ulaşıp burada "npx expo-cli init cars" komutunu çalıştırıyoruz. Bu komuttan sonra karşımıza çıkan sorularda sadece enter basıp ilerliyoruz.

3. Proje indirme işlemi tamamlandıktan sonra "cd cars" komutu ile proje klasörümüze giriyoruz.

4. cars klasörüne girdikten sonra sadece "npm start" komutunu çalıştırıyoruz.

5. "npm start" komutunu çalıştırdığımız anda browserımızda "metro bundler" dediğimiz bir pencere açılacak.

6. Bu aşamada kendi şahsi telefonunuzda "google play store" ya da "app store" dan "expo" isimli uygulamayı indirin. Uygulama logosu budur.

7. Telefonunuz ile bilgisayarınızın ayni internet ağını kullandığından emin olun.

8. Daha sonra "expo" uygulamasını telefonunuzdan açın ve daha önce browser da açılan "metro bundler" daki kare kodu telefonunuza taratın. Bu işlem için telefonunuzun kamerasını kullanabilirsiniz, kare kodu taramak için başka bir uygulamaya ihtiyacınız yok.

9. Bu işlemden sonra uygulama telefonunuzda açılacaktır. Eğer bir sorun olursa ilk olarak metro bundler üzerinde kare kodun hemen üstünde bulunan connection sekmesinden "LAN" yerine "TUNNEL" seçeneğini tıklayıp yeni bir kare kod oluşturup bu kare kodu telefonunuzla tarayıp uygulamayı açmayı deneyebilirsiniz.

10. Uygulama telefonunuzda açıldıktan sonra kursumuzu ayni şekilde takip etmeye devam edebilirsiniz.